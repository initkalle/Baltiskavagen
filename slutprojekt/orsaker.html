<!DOCTYPE html>
<html lang="sv">
<head>
    <meta charset="UTF-8">
    <title>Baltiskavagen</title>
    <link rel="stylesheet" href="css/orsaker.css">
</head>
<body>
    <div id="top-box">
        <div id="logo">
            <img src="img/wave.png" alt="våg logga">
            <h1><a href="index.html">BALTISKA VÅGEN</a></h1>
        </div>
        <div id="menu">
            <ul>
                <li><a href="om_ostersjon.html">Om Östersjön</a></li>
                <li>|</li>
                <li><a href="orsaker.html">Orsaker</a></li>
                <li>|</li>
                <li><a href="konsekvenser.html">Konsekvenser</a></li>
                <li>|</li>
                <li><a href="hjalp_ostersjon.html">Hjälp Östersjön</a></li>
            </ul>
        </div>
    </div>
    <div id="main-con">
        <div class="box">
            <img src="img/overfert.jpg" alt="Övergödning av vatten">
            <h2>Övergödning</h2>
            <p>Alla växter behöver näringsämnen för att kunna växa, framför allt kväve och fosfor. För att få rikare skördar gödslar därför många bönder sina åkrar med resultatet att en del av näringen rinner ut i vattendrag som mynnar i Östersjön. Även avlopp och skogsbruk bidrar till att näring förs ut i havet. Östersjön får för mycket näring, vilket leder till övergödning.  
                Resultatet av det syns kanske tydligast under sommarens återkommande algblomningar. Då täcks stora områden i Östersjön av en gulgrön sörja av mikroalger och blågröna bakterier. När algblomningen är över faller organismerna till botten där de bryts ned av bakterier. Det är en process som kräver mycket syre, vilket leder till att det blir syrebrist i vattnet vid botten. När det blir brist på syre kan inga djur leva här och bottnarna beskrivs då som döda. Östersjön har ett av världens största områden med döda bottnar.
            </p>
        </div>
        <div class="box">
            <img src="img/fishing.jpg" alt="Överfiske">
            <h2>Överfiske</h2>
            <p>
                Ohållbart fiske är ett problem över hela världen. Idag beräknas 90 procent av världens fiskbestånd vara överfiskade eller maximalt fiskade. En stor del av fisket sker genom bottentrålning – stora nät som släpas över botten och sveper med sig det mesta i sin väg. Trots att det är en av de mest miljöskadliga fiskemetoderna bedrivs nästan allt fiske i Sverige med bottentrålning. Populära fiskeområden trålas ofta flera gånger om året, vilket leder till att bottnen inte hinner återhämta sig. Särskilt rovfiskar är drabbade av överfiske eftersom de ofta växer långsamt. Det i sin tur påverkar ekosystemets balans och hela havsmiljön. Idag är det ont om stora torskar och bland de mindre torskarna blir det konkurrens om maten när de flesta är av samma storlek. Även Östersjölaxen och ålen är drabbade av överfiske, men påverkas också av älvarnas vattenkraftsanläggningar som har en negativ inverkan på deras vandringsvägar. Ålen fiskas fortfarande trots att den är akut utrotningshotad. Även abborre och gädda har minskat kraftigt längs Östersjökusten.
            </p>
        </div>
        <div class="box">
            <img src="img/trash.jpg" alt="Nedskräpning vid vatten">
            <h2>Miljögifter</h2>
            <p>
                Miljögifter är ett annat stort problem. En del ämnen är direkt giftiga medan andra kan ha en långsiktig inverkan på växter och djur genom att till exempel påverka fortplantning och förmågan att få ungar. Jordbrukets konstgödsel och bekämpning av skadeinsekter gör att miljögifter som kadmium och glyfosat, via diken och vattendrag, förs ut i havet. Båtbottenfärg är ett annat bekymmer. För att undvika beväxning används bottenfärg, som, även om den är godkänd, innehåller giftiga ämnen. Plast i haven är ett globalt problem och Östersjön är inget undantag. Den långa nedbrytningstiden gör att plasten blir kvar i haven under lång tid. Förutom att många djur misstar plast för mat fortsätter plast i naturen att brytas ned i mindre och mindre delar. Hur de allra minsta bitarna, mikro- och nanopartiklar, påverkar djur och människor finns det inte mycket forskning på. Men nya studier visar att fisk, som ätit djurplankton som i sin tur ätit nanoplast, fick beteendeförändringar.
            </p>
        </div>
    </div>
</body>
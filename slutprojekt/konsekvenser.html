<!DOCTYPE html>
<html lang="sv">
<head>
    <meta charset="UTF-8">
    <title>Baltiskavagen</title>
    <link rel="stylesheet" href="css/konsekvenser.css">
</head>
<body>
    <div id="top-box">
        <div id="logo">
            <img src="img/wave.png" alt="våg logga">
            <h1><a href="index.html">BALTISKA VÅGEN</a></h1>
        </div>
        <div id="menu">
            <ul>
                <li><a href="om_ostersjon.html">Om Östersjön</a></li>
                <li>|</li>
                <li><a href="orsaker.html">Orsaker</a></li>
                <li>|</li>
                <li><a href="konsekvenser.html">Konsekvenser</a></li>
                <li>|</li>
                <li><a href="hjalp_ostersjon.html">Hjälp Östersjön</a></li>
            </ul>
        </div>
    </div>
    <div id="main-con">
        <div class="box">
            <h2>Störningar i näringskedjor</h2>
            <p>Under ytan i Östersjön finns en mångfald av växter och djur, som tillsammans utgör byggstenarna i havets marina ekosystem. Artrikedomen är havets livförsäkring. De olika arterna samspelar med varandra och sina livsmiljöer i ett stort och komplicerat nätverk där varje art har sin specifika funktion. Om en art försvinner träder andra arter in och tar dess plats i ekosystemet. Östersjön är ett artfattigt hav och därför extra känsligt. Om en art försvinner är det inte säkert att det finns en annan art som kan ta över dess funktioner i ekosystemet. En av Östersjöns främsta nyckelarter är torsken. Hur mycket torsk som finns i havet påverkar förekomsten för en mängd andra arter – från sill och skarpsill ner till djur- och växtplankton. Om torsken försvann från Östersjön skulle det påverka hela ekosystemet.</p>
        </div>
        <div class="box">
            <h2>Minskad biologisk mångfald</h2>
            <p>Förlusten av biologisk mångfald är ett av de allvarligaste hoten mot jordens och mänsklighetens framtid. Sedan 1970 har mängden ryggradsdjur i världshaven minskat med nästan 50 procent. Knappt hälften av världens alla fiskar och marina däggdjur har alltså försvunnit – på bara 40 år. Denna negativa utveckling drivs till stor del av mänskliga aktiviteter. Sådant som jordbruk, transporter, fiske och industriproduktion har ökat dramatiskt under senare årtionden – vilket i slutändan drabbar världshaven. Östersjön är inget undantag. Cirka 30 procent av Östersjöns livsmiljöer har minskat i antingen utbredning eller kvalitet under de senaste 50 åren. Många arter har också minskat kraftigt.</p>
        </div>
        <div class="box">
            <h2>Döda bottnar</h2>
            <p>Algblomning är en fullt naturlig process, och havets ekosystem är beroende av att det finns algblomning. Däremot kan blomningarna få en giftig och förorenande effekt i områden som påverkats av övergödningen. Då ökar mängden växtplankton snabbt och kraftigt i ett och samma område. Du kan se det på sommaren som en gröngul soppa eller en blågrön trådig massa nära vattenytan. När sedan algerna dör sjunker de ner till bottnen och bryts ner. Denna process förbrukar i sin tur syre, och när syret förbrukats drivs nedbrytningen vidare av bakterier som producerar giftigt svavelväte. Det tar död på havets botten och djupvattnet, och allt liv som behöver syret för att överleva måste flytta eller gå under. Sammanlagt är ett område cirka 1,5 gånger så stort som hela Danmark helt eller delvis drabbat.</p>
        </div>
    </div>
</body>